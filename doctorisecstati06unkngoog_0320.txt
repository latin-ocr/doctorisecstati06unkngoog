286 arisi-om nuncupa-roma

gratissimum, et penitus tuis in nos meritis parem, attamen non ingratum omnino
ostenderem : quare pro mea incredibili in te caritate vel pietate potius, nihil tibi vel
gratius vel acceptius obtingere posse perpendi, quam earum heroicarum mulierum
incorruptam vitam tibi offerre, cum quibus non absque numine divum tibi permulta
contigerunt communia, et in quibus tuam ipsius vitam tanquam in speculo con-
templari possis. Clarissimo loco ortae sunt : neque tua progenie Principis nostri
ditio, quidquam habet illustrius. Pietate insignes fuere : et tua ubique est in Deum
et homines praedicata pietas. Quid enim esse potest, quod tibi magis congruat, quam
audire Judith, magna vitae castimonia, praelatae viduitatis onus sustinuisse, cuius
humilitas Holophernis caput de mediis hostibus reportavit, et castitas truncavit
libidinem? Mardochaeus et Esther inter purpuram, sericum et gemmaS, superbiam
humilitate vicerunt z tantique fuerunt meriti, ut captivi victoribus imperarent. Quos
et tu quidem divino quodam ductu referre videris. Nam tanta animi modestia ac
humilitas tua est, ut perhumanam ac facilem te praedicent ac sentiant uno ore me-
diocres omnes. Tua illa illustris dignitas, clarae aviti generis imagineS, quae aliis
animum subrigerent‚ haec tibi virtutis colendae incrementum suppeditant, omnino
cum Mardochaeo et Esther arrogantiam humilitate devincenti, quae sola nos Deo
conciliat ac lapsos erigit. Quare, nobilissima herois inter omnes hujus saeculi he-
roicas feminas, ac nostra patrona unica, quum ita apud omnes tua naturae bonitas
praedicetur et incredibilis humanitas tua, qua e't tuam ipsius vincis magnitudinem,
spero omnino futurum ut ego tam alacri animo haec tibi porrigere ac offerre non
possim, quin tu hilariore fronte haec excipias ab e0, qui si nulla alia in re tibi vices
rependere queat, certe nulli tamen officio neque studio cessurus est. Vale in Christo
Jesu‚ qui tuam istam valetudinem diu nobis servet incolumem. Ex Cartusia nostra
Lovaniensi. Anno MDXXXIV.

