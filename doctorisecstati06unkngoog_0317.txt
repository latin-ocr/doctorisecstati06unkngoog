GENEROSISSIMAE PRINCIPI MARIAE AB HAMAL, MARCHIONISSAE DE AERSCHOT, DOMINAE
DE ELDEREN, DE RUMMEN, ETC„ F. FRANCISCUS TALEMAMUS DE mulmis,
PRIOR DOMUS CARTUSIANAE IN LOVAMO, SESE, DOMUMQUE SUAM COMMENDAT.

aut Dei in nos beneficia recolere faciat, atque jugis et indefessa illa in di-

vina lege meditatio : non inconsulto multi huc ingenii et studiorum omnes
conatus destinarunt, ut memoriam, intellectum, providentiam, ceterasque praecla-
ras et divinas animi dotes non in perniciem verterent, ignavaque desidia sinerent
oblitescere, sed ut assiduo quodam studio in lege Domini meditarentur, qua re
nihil usquam exstitit, quod vel magis a communi vitiorum contagione eos prae-
servarit, animumque saniori disciplina imbuerit. Quis enim tanta sui ignorantia
torpescit, ut quum videat tam incertos subitosque rerum humanarum motus et
casuS, nihilque vel inconstantius vel inquietius mortalium vita, non ducat laudabi-
lius esse divinae virtutis arcana scrutari, coelestia omnia mentis sagacitate penetrare,
et summo conatu vitae cultum expetere, quam inerti ac degenere otio delitescere,
terrenaque omnia sapere usque adeo, ut in pastum ac venerem nati appareant? Qui-
que hoc modo vitam instituunt, ut vivi atque videntes (Lucretio teste) vitam perdant,
nihil minus quam hominum appellatione digni censendi sunt, nam toto conamine
huc incumbunt, ut vetustos continentiae mores novo luxu et lautitia corrumpant,
veraeque virtutis nervos illecebrarum contagione remittant atque emolliant: quum
alii, quos solos vivere, solos otiosos esse diximuS, ita sacrae philosophiae sacris oc-
cupati sunt, ut in hac vita nihil amplius sublimiusque esse reputent, quam divinae
veritatis patrocinium subire, et in ejus majestate conquiescere. Quibus quanta sit
vitae tranquillitas et animi suavitas prae his, qui in mediis hujus mundi fluctibus
agitantur, is omnium norit optime, qui dum fragilem humanae vitae sortem penitus
explorarit, jam demum huJus vitae tempestate caput exeruerit. Quare si vel alio
quovis tempore summo expetiti fuerint studio, qui vitae praecepta eximia cum san-
ctimonia et pari vitae continentia traderent, vitiaque et gliscentem nequitiam non
insigni conatu, sed constanter deprimerent, certe vel hoc saeculo, quo nihil mali-
tiosiu8‚ summo omnium voto videntur exoptandi : praesertim quum ipsa malorum
Ilias videtur in media mortalium septa prorupisse, ita ut ipsa Libya tam multifor-
mes animalium fetus olim non advexerit, quam in dies subdola mortalium vita dolos
connectat et comminiscatur novos. Ceterum, ad alias calamitates quod attinet, qui-
bus non premimur malis? Nam non longo interjecto tempore, quis non furor subiit

OUUM nihil aeque sit, quod aut citius nos ad virtutem colendam promoveat,

 

